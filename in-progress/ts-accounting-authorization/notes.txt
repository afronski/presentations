0. Witamy.
Na samym początku zanim powiemy sobie do czego służą usługi katalogowe i jaki jest cel wykorzystywania standardów DAP/X.500 i protokołu LDAP, musimy rozróżnić podstawowe definicje.

1. Uwierzytelnianie.
Jak mam nadzieje wszyscy wiemy, uwierzytelnianie (z angielskiego autentykacja) to proces weryfikacji zadeklarowanej przez użytkownika tożsamości. Użytkownik deklaruje poprzez np. podanie loginu kim jest, następnie potwierdza swoją tożsamość poprzez uwierzytelnienie (podanie tokenu lub hasła).

2. Autoryzacja.
Zupełnie czym innym jest autoryzacja czyli tzw. kontrola dostępu będąca funkcją bezpieczeństwa potwierdzającą uprawnienia podmiotu do korzystania z zasobu (Czy dany pracownik może oglądać raporty przychodów miesięcznych?).

3. Basic Access Authentication.
Jest to bardzo podstawowa, wręcz prymitywna forma uwierzytelniania użytkownika ściśle powiądzana z protokołem HTTP (umożliwia przesłanie danych identyfikujących i uwierzytelniających za pomocą żądania HTTP).

4. Dlaczego nie Basic?
Mimo, że jest nieskomplikowany to posiada szereg wad. Opiera się na połączeniu klient-serwer, w niekoniecznie zaufanym środowisku. Dane uwierzytelniające i identyfikujące przesyłane są w postaci czystego tekstu (i jeśli nie używamy szyfrowania TLS/SSL dane mogą zostać przechwycone/podsłuchane). Dane uwierzytelniające są przechowywane w pamięci przeglądarki, więc zamknięcie karty nie jest równoznaczne z zamknięciem sesji (nie istnieje metoda "wylogowania" się z takiego połączenia bez dodatkowych zabiegów).

Co z powiązaniami, uprawnieniami i innymi zasobami/usługami sieciowymi? Koszt utrzymania różnych mechanizmów dla różnych elementów jest zbyt wysoki. Potrzeba unifikacji i spójnego środowiska.

5. Usługa katalogowa.
Rozwiązaniem było zdefiniowanie takiego standardu, który w spójny i jednolity sposób pozwalałby na opisywanie zasobów i usług sieciowych, pozwalał na przypisanie metadanych, uprawnień itp i organizowanie całości w hierarchiczne struktury.

Powstało wymaganie nazwane po polsku usługą katalogową.

6. X.500
To zbiór standardów sieciowych stworzony przez ITU-T (International Telecommunication Union - Telecommunication Standardization Sector). Jednym z elementów jest infrastruktura certyfikatów (X.509) oraz właśnie ciężkie protokoły do obsługi usług katalogowych (m.in DAP).

7. LDAP
To lekka alternatywa dla pełnego protokołu DAP (X.500) oparta o wymianę informacji za pomocą TCP/IP. Protokół został stworzony ponieważ był potrzebny w pełni funkcjonalnym i jednocześnie lekki podzbior DAP. W ramach LDAP możemy wykonać operacje bind (uwierzytelnienie), unbind (zakończenie sesji i połączenia), search (poszukiwanie zasobu), modify (modyfikacja wpisów), add (dodawanie wpisów), delete (kasowanie wpisów).

8. AD
To specjalizowana usługa katalogowa dla systemów Windows (np. Server) będąca implementacją protokołu LDAP (zachowano kompatybilność). Wprowadzono ją pod nazwą NTDS w 1999 wraz z premierą Windows 2000 Server. Jednak dopiero Active Directory Domain Services wprowadziła hierarchiczność przechowywanych informacji oraz rozszerzalny schemat definicji obiektów.

9. AD uwagi
(tylko na slajdzie)

10. NTLM
Jeśli mówimy o AD i usługach katalogowych warto wspomnieć o rozwiązaniach, które zapewniają bezpieczeństwo w przypadku uwierzytelniania.

NT Lan Manager to kryptograficzny protokół sieciowy opracowany przez Microsoft. Był to pierwszy protokół dostarczony wraz AD, został jednak zastąpiony przez Kerberos, który omówimy za chwilę. Może zostać jednak zastosowany np. gdy klient nie wspiera Kerberosa lub kontroler domeny nie jest dostępny (jedno i drugie AD zapewnia automatycznie).

Sam NTLM korzysta z dwóch metod haszowania danych wrażliwych LM Hash (DES) i NT Hash (MD4 oparte na UTF-16 Unicode Little Endian). Jak można się domyślić, nie są to zbyt bezpieczne metody.

11. Kerberos
Cerber jest protokołem uwierzytelniania i autoryzacji opartym na zupełnie innej zasadzie. Sam protokół zaprojektowano na MIT. Kerberos korzysta z centrum dystrybucji kluczy.

Procedura wygląda następująco w pierwszej fazie klient komunikuje się z serwerem uwierzytelniającym, który weryfikuje użytkownika w centrum dystrybucji klucza. Centrum wysyła żądanie na stworzenie ticketu, który zaszyfrowany wraca do komputera użytkownika (sam ticket wygasa po pewnym czasie, jednak może zostać odniowiony przy korzystaniu z systemu). Przy próbie kontaktu z inną usługą, następuje tylko weryfikacja ticketu w systemie i po poprawnej weryfikacji następuje odesłanie nowej sesji do podanej usługi.

12. Serwery
(tylko na slajdzie)