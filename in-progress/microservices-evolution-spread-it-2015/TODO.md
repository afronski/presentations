# Evolution > Revolution - how microservices architecture should evolve

Pomysł na prezentację jest następujący - wyjście od tezy, że Mikroserwisy to nic nowego. Zaczniemy od UNIX philosophy, przejdziemy przez Erlanga, ZeroMQ, pokażę jak każda z firm/produktów, które obecnie korzystają z tej architektury ewoluowała. Opowiemy o tym, że Martin Fowler uważa, że "Microservices First Design" to swoisty antywzorzec. ;) Mam kilka innych asów w rękawie - np. Wunderlist case. Celem prezentacji byłoby pokazanie, że oprócz zalet ten typ modelowania architektury wymaga świetnej znajomości domeny oraz zamienia złożoność przypadkową dużego monolitu do złożoności esencjonalnej większej infrastruktury zorientowanej na serwisy. Bo co z tego, że serwisy są mniejsze, jeśli warstwa komunikacyjna między nimi jest niesamowicie skomplikowana. Jak w przyrodzie - powolna ewolucja, a nie wielka rewolucja.

Temat: Ewolucja > Rewolucja - czyli o tym jak powinny powstawać mikroserwisy

Abstrakt: Bez wątpienia obecnie architektura oparta o mikroserwisy jest jednym z najbardziej gorących tematów. Wiele firm podąża za trendami i chce budować całkiem nowe systemy od początku w zgodzie z tym podejściem. Czy jest to uzasadniona decyzja czy zwykła chęć pogonii za modą? Wielu starszych stażem programistów odpowie, że to nic nowego - przecież było wcześniej SOA, była CORBA. Podczas prezentacji cofniemy się w czasie i spróbuję pokazać, że korzenie tej obecnie modnej i popularnej architektury sięgają dużo głębiej niż tylko SOA, a w wielu kręgach była sprawdzonym rozwiązaniem już bardzo dawno temu. Co ważniejsze - jej wdrożenie nie jest darmowe i wymaga pewnej wiedzy, zarówno związanej z domeną jak i typowo technicznej. Chciałbym pokazać, że droga do wprowadzenia architektury mikroserwisów w Naszych projektach powinna opierać się na rewolucji, a nie na szalonej pogonii za aktualnymi trendami świata IT.

Bio: Wojtek aspiruje do bycia hakerem w pełnym tego słowa znaczeniu. Nie straszna mu praca w korporacjach, jak i w projektach o charakterze typowo start-upowym (https://pl.linkedin.com/in/afronski). Orędownik doboru narzędzi pod konkretne zastosowania. Pasjonat i komputerowy nerd zafascynowany językami funkcyjnymi oraz teorią systemów rozproszonych. W wolnym czasie bloguje (http://www.afronski.pl), nadużywa Twittera (https://twitter.com/afronski) oraz udziela się w społeczności OpenSource (https://github.com/afronski).
