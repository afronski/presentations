- Nasza dziedzina jest jedną z młodszych, jeśli chodzi o nauki techniczne.
- Jako "inżynierowie" cierpimy z powodu wielu problemów, które są często charakterystyczne dla tzw. "wieku dziecięcego".
- Jednym z takich problemów, jest podążanie za modą za wszelką cenę.
- To nie będzie prezentacja techniczna, nie ma tu ani jednego slajdu z kodem. A jednak, będę mówił o pewnych elementach, która są kluczowe aby rozważnie i pragmatycznie korzystać z technologii.
- Chciałbym wam przybliżyć 4 historie. To jest to co chciałbym, żebyście zapamiętali z tej prezentacji a ja postaram się Was nie zanudzić rozwijając każdy z tematów, popierając go własnym doświadczeniem.
- Mimo, że na pierwszy rzut oka historie są różne, mają one jedną cechę wspólną - łączy je *dojrzałość*. Mam na myśli dojrzałość od strony technicznej, dojrzałość biznesową oraz doświadczenie.



- Krótko o mnie - ja nazywam się Wojtek i od prawie 7 lat buduję systemy, obecnie w rspective, logo jest po prawej stronie slajdu. Nie będę oryginalny, jeśli powiem, że rekrutujemy - jeśli opowieści Was zaciekawią, to jestem pewien, że praca z nami dla Naszych klientów to jest coś co Wam się spodoba. Logo po lewej, to moja własna inicjatywa w ramach której prowadzę szkolenia.



- Zaczniemy od najbardziej oczywistej rzeczy. Te bardziej doświadczone osoby w IT, przeżyły już coś podobnego kilka razy w swojej karierze, kiedy jakaś koncepcja zatoczyła koło, powróciła jak rozbujane wahadło. Nie inaczej jest tutaj.
- Czy mikroserwisy to SOA albo CORBA w przebraniu? Nie koniecznie, chciałbym pokazać, że po raz kolejny (nomen-omen) jako ludzie małpujemy pewne rzeczy z natury.
- Jeśli spojrzeć jak wyewoluowała budowa pewnych organizmów, jak pewne systemy i procesy w naturze są skonstruowane, zobaczymy analogię do tego co my często nazywamy architekturą mikroserwisów - izolowane podsystemy, podzielone według odpowiedzialności, które komunikują się ze sobą.
- Ale spójrzmy dalej, na coś bardziej związanego z IT. Ktoś korzysta z UNIXa? Nie chodzi tylko o linię komend i bash w tym przypadku, zobaczcie jak są zbudowane systemy operacyjne, jak jest zbudowany sprzęt - zwyczajny PC, konsola, laptop. Znów mamy izolowane podsystemy, podzielone według poszczególnych odpowiedzialności, które się ze sobą komunikują.
- To co powtarzam jak mantra, to tak naprawdę jedyna definicja mikroserwisów, która mogłaby być zaakceptowana przez wszystkich "wyznawców". Ktoś powie, no dobrze - systemy operacyjne to za niski poziom, my jako programiści po prostu nauczyliśmy się budować systemy w ten sposób później. Nic bardziej mylnego! ;)
- Tylko jeden przykład - w latach 70 pojawił się *Actor Model*, a w latach 80 powstał Erlang (zainteresowanych odsyłam do zasobów tej prezentacji), którego podejście jest niczym innym jak architekturą którą my nazywaliśmy SOA a obecnie nazywamy mikroserwisami.
- Dużo wcześniej pewne poddziedziny związane z tworzeniem oprogramowania (w tym przypadku domena telekomunikacyjna) w ten sposób podchodziły w ten sposób do budowania systemów. A obecnie frameworki takie jak Orleans (.NET) czy Akka (JVM) korzystają z doświadczeń *Erlangowców* i *actor model*.
- Ktoś powie: "Gadasz i gadasz - a gdzie historia?". Jest ona związana z tym cytatem. Parę lat temu miałem okazję pracować w projekcie, którego celem była budowa dużego systemu rozproszonego. Wykorzystywał on niedojrzałą na te czasy technologię, i stan wielu abstrakcji / bibliotek, które powstały przy okazji dewelopmentu ten cytat odzwierciedlał idealnie. Przez ten projekt ja zainteresowałem się właśnie Erlangiem, bo nie mogłem uwierzyć, że w taki sposób się tworzy duże systemy rozproszone.
- Widać wyraźnie, że technologie zatoczyły koło. Czy na marne? Nie do końca, to jest właśnie przejaw tego, że dojrzewamy i uczymy się na własnych błędach, a w ramach rozwoju tej dojrzałości potrafimy dobrać rozwiązanie biorąc pod uwagę kontekst w jakim ma zostać zastosowane. Czy nadchodzi coś nowego? Moim zdaniem każdy z nowych pomysłów związanych z IT, ma korzenie gdzieś w latach 60/70/80, musimy tylko do konkretnego z nich dojrzeć i nabrać doświadczenia, dojrzałości.
